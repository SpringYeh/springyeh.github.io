<!DOCTYPE html>
<html lang="zh"><head>
	<meta charset="utf-8">
	<meta name="viewport" content="width=device-width, initial-scale=1">
  <meta name="author" content=""><title>四言诗·祭母文 - 诗 | 一叶知秋</title><script>
  var _hmt = _hmt || [];
  (function() {
    var hm = document.createElement("script");
    hm.src = "https://hm.baidu.com/hm.js?f5d6cbe800b85fe8f7d5f2a9a9fb22d6";
    var s = document.getElementsByTagName("script")[0]; 
    s.parentNode.insertBefore(hm, s);
  })();
</script>
  <meta name="keywords" content="一叶知秋, 原创博客,生活, cinzano, Jekyll, blog">
  <meta name="description" content="一叶知秋|日常|PAT|书|少女与猫|诗词集"><link rel="stylesheet" href="https://at.alicdn.com/t/font_1572012_xhxate8uig.css">
<link rel="stylesheet" href="/assets/main.css?v=0.1.7" />
<link rel="stylesheet" href="/assets/css/custom.css" />

<script src="/assets/js/main.js?v=0.1.7" defer></script>
<script src="https://cdnjs.loli.net/ajax/libs/jquery/3.2.1/jquery.min.js"></script><!-- 原样式 -->
<link rel="stylesheet" href="https://cdn.staticfile.org/highlight.js/9.18.1/styles/monokai-sublime.min.css" />
<script src="/assets/js/highlight.js"></script>
<script>hljs.initHighlightingOnLoad();</script><script src="https://unpkg.com/mermaid@7.1.0/dist/mermaid.min.js" defer></script></head>

<body class="body-chapter">
	<script>
  if ('诗' == '诗') {
    $('body').addClass("poem-page");
    // console.log( '诗' );
  } else if ('诗' == '万事集') {
    $('body').addClass("tale-page");
    // console.log( '诗' );
  }
</script>

<div class="book__wrapper sidebar-right" id="bookMain"><div class="book-summary" id="bookSummary">
  <nav role="navigation">
    <ul class="summary">
      <li class="chapter ">
        <a href="/poem/" class="custom-link">诗</a>
      </li>
      <li class="divider"></li><li class="chapter "><a href="/poem/1.html">沁园春·雪</a></li><li class="chapter "><a href="/poem/2.html">沁园春·长沙</a></li><li class="chapter "><a href="/poem/3.html">浪淘沙·北戴河</a></li><li class="chapter "><a href="/poem/4.html">蝶恋花·答李淑一</a></li><li class="chapter "><a href="/poem/5.html">贺新郎·读史</a></li><li class="chapter "><a href="/poem/6.html">念奴娇·昆仑</a></li><li class="chapter "><a href="/poem/7.html">七律·到韶山</a></li><li class="chapter "><a href="/poem/8.html">七律·和郭沫若同志</a></li><li class="chapter "><a href="/poem/9.html">七律·读《封建论》，呈郭老</a></li><li class="chapter "><a href="/poem/10.html">四言诗·题《中国妇女》之出版</a></li><li class="chapter "><a href="/poem/11.html">四言诗·祭黄帝陵</a></li><li class="chapter active"><a href="/poem/12.html">四言诗·祭母文</a></li><li class="chapter "><a href="/poem/13.html">七绝·改诗赠父亲</a></li><li class="chapter "><a href="/poem/14.html">七绝·炮打司令部</a></li><li class="chapter "><a href="/poem/15.html">水调歌头·重上井冈山</a></li><li class="chapter "><a href="/poem/16.html">七律二首·送瘟神</a></li><li class="chapter "><a href="/poem/17.html">七律·人民解放军占领南京</a></li><li class="chapter "><a href="/poem/18.html">采桑子·重阳</a></li><li class="chapter "><a href="/poem/19.html">清平乐·六盘山</a></li></ul>
  </nav>
</div>
<div class="book__body">
    <div class="body__inner"><a href="/" class="logo"><img src="/assets/img/logo.svg" class="logo_img"><h1>一叶知秋</h1>
</a><a href="/archive.html" class="sidebar__toggler">
  <span class="sidebar__toggler_top"></span>
  <span class="sidebar__toggler_middle"></span>
  <span class="sidebar__toggler_bottom"></span>
</a><div class="book-header" role="navigation">
    <a href="#" id="summaryToggler" class="summary__toggler">
      <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round">
  <circle cx="12" cy="12" r="1"></circle>
  <circle cx="19" cy="12" r="1"></circle>
  <circle cx="5" cy="12" r="1"></circle>
</svg>

    </a>
<!--   <h1>
    四言诗·祭母文 - 诗
  </h1> -->
</div><main class="chapter__wrapper" tabindex="-1" role="main">
        <div class="chapter__inner">
          <article class="chapter__content content">
            <h1 id="四言诗祭母文">四言诗·祭母文</h1>

<p>呜呼吾母，遽然而死。
寿五十三，生有七子。
七子余三，即东民覃。
其他不育，二女二男。
育吾兄弟，艰辛备历。
摧折作磨，因此遘疾。
中间万万，皆伤心史。
不忍卒书，待徐温吐。
今则欲言，只有两端：
一则盛德，一则恨偏。
吾母高风，首推博爱。
远近亲疏，一皆覆载。
恺恻慈祥，感动庶汇。
爱力所及，原本真诚。
不作诳言，不存欺心。
整饬成性，一丝不诡。
手泽所经，皆有条理。
头脑精密，擘理分情。
事无遗算，物无遁形。
洁净之风，传遍戚里。
不染一尘，身心表里。
五德荦荦，乃其大端。
合其人格，如在上焉。
恨偏所在，三纲之末。
有志未伸，有求不获。
精神痛苦，以此为卓。
天乎人欤，倾地一角。
次则儿辈，育之成行。
如果未熟，介在青黄。
病时揽手，酸心结肠。
但呼儿辈，各务为良。
又次所怀，好亲至爱。
或属素恩，或多劳瘁。
大小亲疏，均待报赍。
总兹所述，盛德所辉。
必秉悃忱，则效不违。
致于所恨，必补遗缺。
念兹在兹，此心不越。
养育深恩，春辉朝霭。
报之何时，精禽大海。
呜呼吾母，母终未死。
躯壳虽隳，灵则万古。
有生一日，皆报恩时。
有生一日，皆伴亲时。
今也言长，时则苦短。
惟挈大端，置其粗浅。
此时家奠，尽此一觞。
后有言陈，与日俱长。</p>

          </article>
        </div><footer class="site-footer">
  © 2022<a href="/">一叶知秋</a>. All rights reserved.
</footer>
</main>
    </div><a href="/poem/11.html" class="navigation navigation-prev"
      aria-label="Previous page: 四言诗·祭黄帝陵"><svg viewBox="0 0 32 32" width="32" height="32" fill="none" stroke="currentcolor" stroke-linecap="round" stroke-linejoin="round" stroke-width="2">
  <path d="M20 30 L8 16 20 2" />
</svg>
</a><a href="/poem/13.html" class="navigation navigation-next"
      aria-label="Next page: 七绝·改诗赠父亲"><svg viewBox="0 0 32 32" width="32" height="32" fill="none" stroke="currentcolor" stroke-linecap="round" stroke-linejoin="round" stroke-width="2">
  <path d="M12 30 L24 16 12 2" />
</svg>
</a></div>
</div>
</body>

</html>